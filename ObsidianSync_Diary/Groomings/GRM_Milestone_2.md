# DTR — SyncOrchestrator

---

## [M2] Architettura event-driven per SyncOrchestrator

**Contesto**: SyncOrchestrator deve coordinare operazioni Git provenienti da chiamanti multipli (Task Scheduler logon/logoff, AutosaveScheduler, tray icon). Git è seriale — operazioni concorrenti sullo stesso repo causano conflitti.

**Decisione**: architettura event-driven con coda a priorità. I chiamanti pubblicano eventi, l'orchestratore consuma dalla coda in modo seriale.

**Motivazione**: la concorrenza è gestita in un solo posto; i chiamanti sono disaccoppiati dall'orchestratore; il pattern prepara il mindset per i microservizi.

**Alternative scartate**:

- Chiamate dirette (`orchestrator.pull()`) — ogni chiamante deve conoscere l'orchestratore, la gestione della concorrenza si distribuisce

---

## [M2] Scala di priorità degli eventi

**Contesto**: eventi di tipo diverso possono coesistere in coda simultaneamente. È necessario un ordinamento che rifletta l'importanza relativa delle operazioni.

**Decisione**:

|Priorità|Evento|
|---|---|
|1|Pull logon|
|2|Push manuale|
|3|Push logoff|
|4|Autosave|

**Motivazione**: il pull è precondizione di tutto il resto. Il push manuale riflette intenzione esplicita dell'utente e precede il logoff. L'autosave è tollerante e cedevole.

---

## [M2] Strategia di deduplicazione: latest wins

**Contesto**: eventi dello stesso tipo possono accumularsi in coda (es. autosave ogni 15 minuti, doppio click sulla tray).

**Decisione**: un evento in coda viene sostituito dal più recente dello stesso tipo. Un evento in esecuzione non viene interrotto — il nuovo evento attende in coda.

**Motivazione**: un autosave rappresenta uno snapshot del momento attuale, non un'operazione incrementale. Accodarne due non aggiunge valore.

---

## [M2] Retry con exponential backoff

**Contesto**: operazioni Git possono fallire per assenza di connessione. Un retry illimitato satura la coda; un retry fisso martella una risorsa non disponibile.

**Decisione**: exponential backoff con massimo 3 tentativi. Delay progressivo: 30s → 60s → 120s. Dopo il terzo fallimento l'evento viene scartato.

**Motivazione**: pattern standard nei sistemi distribuiti. Evita di sovraccaricare una risorsa non disponibile. Tempo massimo di attesa (~3.5 minuti) accettabile per un pull al logon.

**Rischi accettati**: se la rete è assente per tutta la sessione, il pull al logon fallisce definitivamente. Mitigato dal hook di notifica.

---

## [M2] Hook di notifica come dependency inversion

**Contesto**: i fallimenti di priorità 1 (pull logon) devono essere comunicati all'utente. La tray icon è fuori scope per questo sprint.

**Decisione**: l'orchestratore espone un'interfaccia `NotificationHook` con implementazione di default che scrive su log. La tray si aggancia in seguito implementando la stessa interfaccia senza modificare l'orchestratore.

**Motivazione**: dependency inversion — l'orchestratore dipende dall'astrazione, non dall'implementazione. Prepara l'architettura per la tray senza bloccare lo sprint corrente.

**Stato**: interfaccia da scaffoldare, implementazione tray in backlog.

  
---  
  
## [M2] Separazione commit locale / push remoto  
Contesto: autosave è un checkpoint frequente e silenzioso. Push manuale e logoff sono operazioni di sincronizzazione con il remoto. Trattarle allo stesso modo esporrebbe l'autosave a fallimenti di rete non necessari.  
Decisione:  
  
AUTOSAVE → commit locale only  
PUSH_MANUAL / PUSH_LOGOFF → commit locale + push remoto  
  
Motivazione: resilienza — l'autosave funziona anche senza rete. Separazione delle responsabilità — il commit locale è sempre disponibile, il push remoto è una operazione distinta e fallibile. Il retry con exponential backoff si applica solo alle operazioni che toccano il remoto.

---

## [M2] Guard `hasUncommittedChanges()` prima di stash/stashPop

**Contesto**: `git stash pop` su uno stash vuoto restituisce exit code 1 con errore. Se il pull al logon viene eseguito su una working tree pulita, lo stash è vuoto e lo stashPop successivo fallirebbe, innescando il retry inutilmente.

**Decisione**: `gitService.hasUncommittedChanges()` come guard obbligatorio prima di `stash()` e `stashPop()`. `stashPop()` viene chiamato solo se `stash()` è stato chiamato.

**Implementazione**: `git status --porcelain` — output stabile e locale-indipendente. Output vuoto = working tree pulita. Output non vuoto = modifiche presenti (staged o unstaged).

**Motivazione**: `git diff --quiet` controlla solo le modifiche non staged — insufficiente. `git status --porcelain` copre tutti i casi incluse le modifiche staged non ancora committate.

---

## [M2] `notify()` rinominato `onFailure()` in NotificationHook

**Contesto**: l'interfaccia `NotificationHook` definiva il metodo `notify(SyncEvent event)`. `Object.notify()` è un metodo nativo Java su tutti gli oggetti — la collisione di nomi genera ambiguità e warning del compilatore.

**Decisione**: metodo rinominato `onFailure(SyncEvent event, String message)` con l'aggiunta del parametro `message` per comunicare la causa reale del fallimento.

**Motivazione**: chiarezza semantica — `onFailure` descrive esattamente il contratto. Il parametro `message` permette all'implementazione tray futura di mostrare un messaggio contestuale all'utente senza dover ispezionare l'evento.

---

## [M2] Adozione di Git Flow come branching strategy

**Contesto**: il progetto cresce in complessità e le milestone si susseguono con obiettivi distinti. Committare direttamente su `main` o `develop` non separa il lavoro in corso dal codice integrato.

**Decisione**: Git Flow AVH Edition come branching strategy standard.

|Branch|Ruolo|
|---|---|
|`main`|Solo codice rilasciato. Taggato ad ogni milestone.|
|`develop`|Integrazione continua dello sprint.|
|`feature/*`|Un branch per ogni obiettivo del grooming.|
|`release/*`|Preparazione al rilascio — bump versione, fix finali.|
|`hotfix/*`|Fix urgenti su `main`, mergiati anche su `develop`.|

**Motivazione**: separazione netta tra lavoro in corso e codice stabile; diff per feature leggibili anche dai recruiter; mapping diretto con la metodologia Agile adottata — ogni obiettivo del grooming diventa un `feature/*` branch.

**Nota operativa**: Git Flow AVH Edition è incluso di default in Git for Windows — nessuna installazione aggiuntiva necessaria. Inizializzazione con `git flow init` su repo esistente, senza distruggere branch o history esistenti.

**Alternative scartate**: trunk-based development — adatto a team con CI/CD maturo, prematuro per un progetto monopersona in fase di apprendimento.


# GROOMING_2 — Output Finali

---

## 1. Obiettivi dello sprint — cosa entra nel done

|#|Obiettivo|Criterio di accettazione|
|---|---|---|
|1|`SyncEvent`|Enum `EventType` con priorità, campi timestamp/retryCount/retryDelay|
|2|`SyncEventQueue`|Publish con latest-wins, consume bloccante, thread-safe|
|3|`NotificationHook`|Interfaccia + implementazione default su LogService|
|4|`SyncOrchestrator`|Worker loop, execute con switch, retry exponential backoff|
|5|`GitService` esteso|Distinzione `NetworkException` vs `GitException`, `commitLocal()` separato da `push()`|
|6|`Main` aggiornato|Pubblica `PULL_LOGON` al logon, `PUSH_LOGOFF` al logoff|

---

## 2. Rischi identificati — cosa potrebbe bloccare

| Rischio                                                                  | Probabilità | Impatto | Mitigazione                                                         |
| ------------------------------------------------------------------------ | ----------- | ------- | ------------------------------------------------------------------- |
| `PriorityBlockingQueue` non supporta rimozione selettiva per latest-wins | alta        | alto    | valutare struttura custom o lock esplicito su rimozione             |
| Thread del worker loop non termina correttamente allo shutdown JVM       | media       | medio   | gestire `interrupt()` nel loop e shutdown hook                      |
| `gitService.stashPop()` fallisce se stash è vuoto                        | alta        | basso   | guard: eseguire stashPop solo se stash non è vuoto                  |
| `commitLocal()` senza modifiche genera commit vuoto                      | media       | basso   | `hasChanges()` come guard obbligatorio prima di ogni commit         |
| Retry schedula re-publish ma il worker è già fermo                       | bassa       | alto    | usare `ScheduledExecutorService` per il delay, non `Thread.sleep()` |

---

## 3. Know-how da acquisire — cosa studiare prima di scrivere

|Area|Concetto|Perché serve|
|---|---|---|
|Java Concurrency|`PriorityBlockingQueue`|struttura interna della coda|
|Java Concurrency|`ScheduledExecutorService`|retry con delay senza bloccare il worker|
|Java Concurrency|`Thread.interrupt()` e shutdown hook|terminazione pulita del worker loop|
|Design Pattern|Command Pattern|`SyncEvent` come comando eseguibile — utile per i microservizi|
|Design Pattern|Dependency Inversion|`NotificationHook` come astrazione — base per la tray futura|
|Git internals|exit code dei comandi git|distinguere errori di rete da errori locali in `GitService`|
